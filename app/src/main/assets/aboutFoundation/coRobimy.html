<html>
    <head>
        <meta name="viewport" content="width=device-width, initial-scale=1">
        <link href="https://fonts.googleapis.com/css?family=Roboto:400,500&display=swap&subset=latin-ext" rel="stylesheet">
        <link rel="stylesheet" href="../aboutFoundation.css">
    </head>
    <body>
        <header class="title">CO ROBIMY?</header>
        <article class="about">
            <h3>Dzień Papieski</h3>
            Upamiętnienie Papieża Polaka, do którego powołano Fundację, dokonuje się poprzez organizowanie Dnia Papieskiego.
            Stanowi on okazję do odczytania papieskiego nauczania.
            Obchody Dnia Papieskiego ukazują  św. Jana Pawła II młodemu pokoleniu, które nie miało już możliwości osobistego spotkania Świętego Papieża Polaka.
            Dzień Papieski obchodzony jest każdego roku, w niedzielę poprzedzającą wybór Karola Wojtyły na Stolicę Piotrową.
            <h3>Nagrody TOTUS TUUS</h3>
            <p>Osoby i instytucje, które w sposób szczególny przyczyniają się do promocji nauczania św. Jana Pawła II lub poprzez swoje działania realizują wezwanie Papieża Polaka,
            mają szansę zdobyć najważniejszą nagrodę Kościoła Katolickiego w Polsce – Nagrodę TOTUS TUUS.
            Laureatami „Katolickich Nobli” są ludzie, którzy oddali się służbie prawdzie i dobru, wyciągający pomocną dłoń  czy też dzielący się ze swoimi czytelnikami, słuchaczami lub widzami słowami św. Jana Pawła II.
            Inni pielęgnują i promują wartości chrześcijańskie – rdzeń naszej kultury i tożsamości.
            Nagrody TOTUS TUUS wręczane są co roku w wigilię Dnia Papieskiego  na Zamku Królewskim w Warszawie.
            </p>
            <h3>Program stypendialny</h3>
            <p>Jednym z najważniejszych działań Fundacji jest prowadzony od samego początku jej istnienia program stypendialny.
            Stypendia przyznawane są zdolnej młodzieży pochodzącej z niezamożnych rodzin z małych miast i terenów wiejskich w oparciu o zatwierdzony przez Zarząd Fundacji regulamin.
            </p>
            <h3>Obozy formacyjno-integracyjne</h3>
            <p>Pomysł spotkania wszystkich stypendystów zrodził się w 2001 roku.
            Wówczas stypendium otrzymywało 500 stypendystów z 5 diecezji.
            Aktualnie, organizowane są obozy dla każdej z grup wiekowych: dla uczniów szkół podstawowych i szkół średnich, dla studentów oraz dla maturzystów –
            przyszłych studentów.</p>
        </article>
        <footer class="greyRec"></footer>
    </body>
</html>